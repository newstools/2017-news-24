Thandeka Ngobese, ILANGA Durban – Kuvuke iminjunju wadinda isililo unika kaSfiso Ncwane
(ongasekho) obeyisihlabani somculo wokholo ngesikhathi enikelelwa ngegilosa
ngumculi obeyibambe noSfiso, uNkosi Nhlumayo, waseMgababa, eningizimu yeTheku. UNkz Fikile Ncwane waseMthwalume, ogwini oluseningizimu
yeKwaZulu-Natal, wehluleke nawukuzibamba ngoLwesihlanu, washo phezulu ngengila
ebona igilosa egcwele imoto. Ekhuluma neLANGA, uthe inhliziyo yakhe ivele ibe buhlungu
uma ebona ukuthi kukhona abasamkhathalele kulokhu kuhlukumezeka okungaka
akutholile eshiywa yindodana yakhe ngokukhulu ukuzuma. OLUNYE UDABA: Iyisinengiso le ntombazane empilweni yami - Umama kaSfiso Ncwane “Selokhu wahamba uSfiso, ngiphila kanzima ngemali
yempesheni. Ngisho ngiphukelwe yisicabha ngilala kanjalo ngoba akasekho
engingakhala kuyena ngibone esefika nalokho engikucelile. Kwesinye isikhathi
ngize ngifise ukuthi kungcono ukube kwafa mina ngoba yena wayengeke ahlulwe wukunakekela izingane zakwabo. “Okungizwisa kakhulu ubuhlungu wukuthi nale gilosa
ngiyithengelwe umuntu obephila noSfiso, okusho ukuthi indodana yami ibingelona
usizo lapha ekhaya kuphela, kodwa ibiwusizo emhlabeni wonke. “Lokhu kudla kufike ngesikhathi engikudinga ngaso kakhulu,
ngiyabonga, ngiswele imilomo eyizinkulungwane. Ukhule Nkosi mfana wami,
ngikufisela impumelelo yodwa nasemculweni wakho,” kusho uNkz Ncwane. UNkosi uthe uNkz Ncwane usefana nonina kuyena kwazise uSfiso
ubesefana nomfowabo. 24.com encourages commentary submitted via MyNews24. Contributions of 200 words or more will be considered for publication.  